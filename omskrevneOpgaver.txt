6.4 Opgave

Deklarer en variabel str af datatypen String. Initier str med værdien: "Hej med dig!". Lav en løkke, som udskriver de 5 første bogstaver sætningen "Hej med dig!", og begrund hvorfor du har valgt den. Tip: Brug funktionen charAt() som er knyttet til String sammen med din tæller. Slå funktionen op i dokumentationen.


6.5 Opgave

Lav en løkke, som skal finde alle e'er i sætningen: "Dette er en sætning, som indeholder mange e'er. Men hvor mange er der?" Løkken skal udskrive alle e'er og udskrive hvor mange e'er som er fundet.
Til sidst udskrives længden af ovenstående sætning.

6.6 Opgave

Du skal lave et while-loop, som sammenligner alle bogstaver i en streng med et 'Z'. Når betingelsen er sand, skal løkken stoppe. Brug denne streng: "I Afrika lever der mange dyr på savannen, et af dem er zebraen. Zebraen er en flok dyr." Tip: Du kan bruge str.toLowerCase() eller str.toUpperCase(), hvis din streng hedder str, ellers skal du lede efter både 'z' og 'Z'. For at sammenligne tegn kan du bruge betingelsen: str.charAt(i) == 'Z'. 

6.7 Opgave

Denne opgave ligner den tidligere, men der er forskel. Du skal lave en for-løkke, som tæller alle 'Z' og 'z' i en streng. Udskriv "Antal z'er: " til konsollen sammen med antallet af z'er . Brug denne streng: "I Afrika lever der mange dyr på savannen, et af dem er zebraen. Zebraen er en flok dyr.".

7.1 Opgave

Skriv et program, hvor dit canvas har størrelsen 800x800. Lav en funktion, som tegner en cirkel i midten af dit canvas. Navngiv din funktion så den er beskrivende. Opret en funktion, som tegner en blå firkant. Navn denne funktion så den også er beskrivende.

7.2 Opgave

Tilpas din funktion så den tegner 8 cirkler, brug den passende løkke og beskriv hvorfor du har valgt den. Brug dit index til at gange med dit x-koordinat i cirklen, således at din cirkel ikke bliver tegnet det samme sted.

7.3 Opgave

Lav en blomst af cirkler og en firkant, placer firkanten i midten og lav kronbladene af 8 cirkler. Du kan måske bruge funktionerne pushMatrix(), popMatrix(), translate() og rotate()?
